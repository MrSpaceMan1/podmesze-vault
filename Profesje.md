# Włócznik
#profesja-bitewna
Włócznicy to najbardziej podstawowa jednostka bojowa każdego plemienia. Zostają nimi
letibowie o dobrej koordynacji, odwadze i dyscyplinie. Na ich barkach spoczywa między innymi
patrolowanie terenów plemienia, pilnowanie porządku w wiosce oraz zapewnianie bezpieczeństwa
współplemieńcom podczas podróży przez niebezpieczne korytarze.

**Umiejętności wiodące**: [[Umiejętności#Atak wręcz|Atak wręcz]], [[Umiejętności#Parowanie ciosów|Parowanie ciosów]]
**Przedmioty startowe**: [[Przedmioty#Chrabąszczowa włócznia|Charbąszczowa włócznia]], [[Przedmioty#Chrabąszczowa tarcza|Charbąszczowa tarcza]]
![[Wojownik-1.jpg|450]]

# Miotacz
#profesja-bitewna 
Miotacze to wojownicy, którzy specjalizują się w walce na odległość. Korzystają z
przygotowanych przez siebie pocisków o najróżniejszych właściwościach, od eksplodujących po
dymiące lub kolczaste. Często obsadza się nimi strażnice i inne punkty obserwacyjne.

**Umiejętności wiodące**: [[Umiejętności#Rzucanie|Rzucanie]], [[Umiejętności#Unik|Unik]]
**Przedmioty startowe**: [[Przedmioty#Pocisk hukowy|Pocisk hukowy]], [[Przedmioty#Pocisk kolczasty|Pocisk kolczasty]], [[Przedmioty#Pocisk dymiący|Pocisk dymiący]]

# Zielarz
#profesja-wioskowa
Letibowie zajmujący się zielarstwem doskonale znają się na właściwościach leczniczych
wszelkich roślin i grzybów. Potrafią sporządzać z nich rozmaite lekarstwa: papki, syropy, okłady i
mikstury. Nie zawahają się także, gdy trzeba nastawić złamanie, opatrzyć ranę lub wyrwać ząb.
Większość czasu spędzają w swoich chatkach, przygotowując medykamenty i przyjmując
pacjentów, choć niektórym z nich zdarza się dodatkowo brać udział w wyprawach zbieraczy.

**Umiejętności wiodące**: [[Umiejętności#Ziołolecznictwo|Ziołolecznictwo]], [[Umiejętności#Warzenie mikstur|Warzenie mikstur]]
**Przedmioty startowe**: [[Przedmioty#Szczypcożyce|Szczypcożyce]], [[Zioła#Wijorośl|Wijorośl]](x1), [[Zioła#Maracynt|Maracynt]](x1), [[Bazy Mikstur#Śluźnik wysoki|Śluźnik wysoki]](x2) 

# Opiekun zwierząt
#profesja-tunelowa
Opiekunowie zwierząt to letibowie, którzy lepiej czują się w otoczeniu podmeskiej fauny, niż
wśród współplemieńców. Potrafią nawiązać ze zwierzętami wyjątkową nić porozumienia,
doskonale odczytując ich emocje. Prowadzą rancza i ośrodki oswajania zwierząt, a także wędrują
wśród korytarzy, by przychodzić z pomocą wszystkim rannym lub zagubionym chomiszkom,
pierzoperzom i słoniowcom.

**Umiejętności wiodące**: [[Umiejętności#Kontakt ze zwierzętami|Kontakt ze zwierzętami]], [[Umiejętności#Tropienie|Tropienie]]
**Przedmioty startowe**: [[Przedmioty#Głaskodrapaczka|Głaskodrapaczka]], [[Bestiariusz#Szysz|Szysz]]
![[letib-opiekun-zwierzat.png|450]]

# Zbieracz
#profesja-tunelowa 
Zbieracze to letibowie o bystrym wzroku i chodliwych nogach, którzy całymi dniami dźwigają
gigantyczne plecaki lub ciągną za sobą wózki. Doskonale znają okolice wioski i wiedzą, jakie
grzyby nadają się do zerwania, a jakie lepiej zostawić. Są kluczowi dla prawidłowego
funkcjonowania osady - każdego dnia przynoszą całe worki ziół, pożywienia i interesujących
przedmiotów.

**Umiejętności wiodące**: [[Umiejętności#Dostrzeganie|Dostrzeganie]], [[Umiejętności#Zmysł kaetti|Zmysł kaetti]]
**Przedmioty startowe**: [[Przedmioty#Torba różności|Torba różności]], [[Przedmioty#Lupokular|Lupokular]]
![[letib-zbieracz.jpg|450]]