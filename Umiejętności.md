# Atak wręcz 
Wyprowadzenie ciosów pięściami, bronią improwizowaną lub zwykłą, działanie
mające na celu trafienie/zranienie celu.
# Parowanie ciosów
Wyprowadzenie ciosów pięściami, bronią improwizowaną lub zwykłą, działanie
mające na celu trafienie/zranienie celu
# Rzucanie
Rzut dowolnym obiektem lub strzał z procy/innej broni strzelającej, polegający
w większym stopniu na celności niż sile (np. przerzucenie ciężkiego worka piasku na drugą stronę
strumyka byłoby raczej testem na Siłowanie).
# Unik 
Wymagająca refleksu próba uniknięcia czegoś – uchylenia się przed czymś, odskoczenia na
bok, przeturlania się itp.
# Siłowanie
Przytrzymanie kogoś, przepchnięcie ciężkiego obiektu, dźwiganie, podnoszenie
ciężarów, wszystko co wymaga przede wszystkim siły fizycznej.
# Zastraszanie 
Próba przepłoszenia zwierzęcia/letiba/człowieka swoim zachowaniem lub
wyglądem, a także stosowanie pogróżek.
# Majsterkowanie 
Naprawa zepsutych obiektów, konstruowanie nowych, budowanie itp.
Dokładniejsze zasady konstruowania przedmiotów zostaną stworzone w przyszłości.
# Opanowanie 
Odparcie próby zastraszenia, uporanie się z własnym lękiem, cierpliwość.
# Przekonywanie 
Zdolności retoryczne, argumentacja w rozmowie mająca na celu przekonanie
rozmówcy do swoich racji, wywarcie wpływu na inną osobę.
# Przenikliwość 
Demaskowanie kłamstwa, dostrzeganie nieścisłości, interpretacja mimiki twarzy
i drugiego dna w przekazywanych komunikatach.
# Warzenie mikstur 
Tworzenie najróżniejszych substancji płynnych, gotowanie potraw i przede
wszystkim korzystanie z działania w [[Międzyczas#Warzenie mikstur|międzyczasie]] polegającego na stworzeniu mikstur,
najczęściej leczniczych.
# Ziołolecznictwo
Zdolność do stosowania roślin i grzybów do leczenia Ran i Stanów.
## Improwizacja(bez ziół)

| Sukces | Wielki sukces |
| ------ | ------------- |
| 1 rana | 2 rany        |

## Z użyciem ziół

| Sukces                 | Wielki sukces           |
| ---------------------- | ----------------------- |
| 1 + lewa wartość zioła | 2 + prawa wartość zioła |

W ciągu doby można wykonać tylko 1 test na Ziołolecznictwo na jednym celu, chyba że
jego sytuacja się zmieni (otrzyma kolejne Stany lub Rany).
# Dostrzeganie 
Zdolność do wypatrywania zmysłem wzroku obiektów do 50 metrów od nas,
odnajdywanie zaginionych przedmiotów, dostrzeganie detali i korzystanie ze zmysłu słuchu.
# Kontakt ze zwierzętami 
Umiejętność do nawiązywania kontaktu z innymi gatunkami zwierząt,
wzbudzanie ich zaufania, proszenie o pomoc, interpretowanie ich zachowań, oswajanie.
# Sprawność 
Szybkie i zręczne bieganie, skakanie, wspinaczka, pływanie, połączenie kondycji,
zręczności i siły. Nie możemy korzystać z niej do zadawania obrażeń lub unikania ciosów.
# Tropienie 
Odnajdywanie i interpretowanie śladów zostawionych przez letibów, zwierzęta lub
ludzi, określanie kierunku lub tego, co i kiedy dane osobniki w danym miejscu robiły, a także kim
były (gatunek, wiek, czy było ranne itd.).
# Ukrywanie 
Skradanie się niepostrzeżenie, kamuflaż, przebywanie w jednym miejscu
niezauważonym, bez wydawania dźwięków itd., śledzenie, a także schowanie jakiegoś przedmiotu,
przygotowanie dla kogoś bezpiecznej kryjówki/kamuflażu.
# Zmysł kaetti 
Wyczuwanie bryły pomieszczenia, w którym się znajdujemy, tego, jak głęboka jest
jakaś dziura/tunel, co dzieje się w miejscach, których nie widzimy, czy za ścianą coś jest, jak
biegnie tunel. Zmysł ten nie działa, gdy jesteśmy na Powierzchni.
# Wiedza o… (zwierzętach/roślinach i grzybach/kulturach letibów/świecie Powierzchni)
Nasz stan wiedzy na temat świata, doświadczenia z przeszłości, szanse na to, czy np. Znamy zwyczaje danego zwierzęcia, wiemy, skąd pochodzi egzotyczna roślina, czy potrafimy zidentyfikować obce pismo lub znamy ulubiony posiłek mieszkańców obcego plemienia, a także czy uda nam się wyciągnąć przydatne informacje np. Ze znalezionej księgi lub od napotkanych letibów.